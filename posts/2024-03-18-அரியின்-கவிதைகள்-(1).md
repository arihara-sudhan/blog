### 1. நீளுகிறது ஏக்கம்
<img src="https://i.pinimg.com/236x/7d/77/2d/7d772db933665507d45b4c253c540b1f.jpg" width="100%">
கிடைக்குமா என்பதிலிருந்து<br>
கிடைத்தது நிலைக்குமா என்பதுவரை<br>
"நீளுகிறது ஏக்கம்"<br><br>
பணம் படைத்தோர் எளிதில்<br>
பெரும் இன்பத்தை - நல்ல<br>
மனம் படைத்தோர் துன்பப்பட்டுதான்
பெறவேண்டுமா என<br>
"நீளுகிறது ஏக்கம்"<br><br>
கணம் கணம் - தந்தை<br>
வியர்வை சிந்தினால்தான்<br>
தினம் தினம் என் வாழ்க்கையா என<br>
"நீளுகிறது ஏக்கம்"<br><br>
தோழனின் தோளில் தோள்<br>
சாய்ந்து கொண்டாலும்<br>
தேளதின் விடமாய்
வலிக்காமல் வலித்து<br>
"நீளுகிறது ஏக்கம்"<br><br>
ஏதும் இல்லானாய்<br>
எல்லாம் உள்ளானாய்<br>
இருந்தபோதிலும்<br>
என்னை தனிமையில் விட மனமில்லாமல்<br>
என்னோடு "நீளுகிறது ஏக்கம்"

### 2. காதல்
<img src="https://chobirdokan.com/wp-content/uploads/alone-boy-hd-wallpaper.jpg" width="100%">
குளிர்மழைச் சாரலின்<br>
வெளிர் மின்னொளியொன்று<br>
தளிருடல் கன்னிமுகம்<br>
தரிசிக்கச் செய்தது!<br><br>
கண்கள் தரிசித்தன! - அவள்<br>
கன்னங்களோ எனை பரிகசித்தன!<br>
எண்ணங்கள் எழும்பின! - அவள்<br>
என்னில்லம் புகுவாளோவென!<br><br>
தூக்கமும் போனது! - அது அவள் தந்த<br>
தாக்கமென ஆனது!<br>
ஏக்கமும் நிறைந்தது! - அவள்<br>
என்னவள் ஆவாளோ என!<br><br>
கனவிலும் வருபவள் - என்னிடம்<br>
கணவா என வருவாளோ?<br>
மனதினுள் நிறைந்தவள் - என்னுடன்<br>
மணமேடை உறைவாளோ?<br><br>
கேள்விகளெனும்<br>
வேள்வியில் வளர்ந்துவிட்டது அது!<br>
                   “காதல்”

### 3. அவள்
<img src="https://www.animesoulking.com/wp-content/uploads/2023/03/yaoi-anime-740x414.jpg" width="100%">
அவள் ஓர் அக்கறை....<br>
தித்திக்கும் அவள் வார்த்தைகளோ சர்க்கரை....<br>
இரவின் அடர் காரொளியில்<br>
இறவாத அவள் நினைவுகள்....<br>
தனிமை தங்கும் தருணத்தை<br>
இனிமை பொங்கவைத்தவள்....<br>
பஞ்சை மிஞ்சிடும் - அவள்<br>
கொஞ்சும் கைகள்.... அதில்<br>
பாதி உயிர் பறிக்க<br>
பத்து விரல்கள்.... முத்து விரல்கள்....<br>
மீதி உயிரை மீன்விழிகள் உண்டிடும்....<br>
என் உயிரை உண்டவள்<br>
உடலை மட்டும் தனித்து விட்டதேனோ...<br>
கல்லிடையில் தங்கும் பாசி போர்வைபோல் - அவள்<br>
மெல்லிடையில் தங்கும் என் பார்வை போர்வை...<br>
பார்த்ததும் ஈர்த்திடும் ஈர உதடுகள்... - ஈர்த்தன<br>
என் வீர உதடுகளை....<br>
தூரத்தில் அவள் வந்தாளும், நெஞ்சில் நங்<br>
கூரத்தை பாய்க்கும் நடை....<br>
பூக்களின் மென்மையை தேடுபவள் இந்த<br>
ஆணின் இறுக்கத்தை நாடுவாளோ....<br>
ஏக்கத்தின் உச்சியில் அரவிந்தன்....

### 4. உனக்கெனவே நான்…
<img src="https://w0.peakpx.com/wallpaper/867/427/HD-wallpaper-couple-moon-boy-proposes-girl-couple-in-love-moon-background.jpg" width="100%">
வெண்ணிலவை சாட்சியாகக் கொண்டு<br>
பெண்ணொருத்தியிடம் பேசிக்கொண்டிருந்தேன்…<br>
முன்னிருந்த நொடித்துகள் வரை,<br>
உன்னொருத்தனைப்போல் கண்டதில்லை என்றாள்…<br><br>
கண்ததும்பி நின்றாள் காதலையும் வளர்த்து…<br>
பெண்ணவளிடம் எப்படி உரைப்பேன்…<br>
முன்னொருத்தி முகம்பார்த்து<br>
முயங்கிப்போனவன் நானென்று!<br><br>
அந்த “கொடுத்து வைத்தவன்” நானில்லை என்று<br>
அவள் கண்துடைத்து விடைபெற்றேன்…<br>
இதயத்தை “என்னவளிடம் மட்டுமே<br>
கொடுத்து வைத்தவன்” நான் என்பதால்…<br><br>
வெண்ணிலவு வேகமாய் சென்று,<br>
என்னவளிடம் கூறியது…<br>
பெண்ணினத்தில் நீயன்றி<br>
இன்னொருத்தி - உன் "கண்ணனுக்கு இல்லையடி…"

### 5. நதி
<img src="https://giffiles.alphacoders.com/120/12048.gif" width="100%">
கன்னடம் தோன்றியவள் தென்னகம் விரைந்தாள்!<br>
கண்ணனை அரங்கத்தில் கண்குளிர கண்டவள்,<br>
பெண்ணெனை அணைப்பாய்<br>
மன்னாவென சூழ்ந்தாள்! - காவேரி<br><br>
கேரளம் பிறந்தவள், சேரளம் புகுந்தாள்!<br>
தெங்குநீர் சுவைக்காரி கொங்குசீர் சகிதசாரி!<br>
பாவையவள் விழுந்தாள்,<br>
கோவையில் குற்றாலமாய்! - சிறுவாணி<br><br>
தென்பொதிகை உதித்தவள்,<br>
தென்றல் குளிரில் முணங்கினாள்!<br>
விண்தாண்டி வந்தவள்<br>
தென்பாண்டியை அணைத்தாள்!<br>
எல்லையில்லா பாசத்தோடு<br>
நெல்லையெல்லாம் பாய்ந்தாள்! - தாமிரபரணி

### 6. அண்ணன் தங்கை
<img src="https://e0.pxfuel.com/wallpapers/42/6/desktop-wallpaper-cute-brother-sister-grass-field-children-flowers-book.jpg" width="100%">
கண்ணில் தூசு பட்டால்<br>
அண்ணே என துடிப்பாள்! - ஒரு<br>
பெண்ணில் என் கண்பட்டால்<br>
கண்ணிலேயே அடிப்பாள்!<br><br>
கோவத்தில் முகந்திருப்பி<br>
பேசாதது போல் நடிப்பாள்!<br>
பாவம்போல் முகம்வைத்தால்<br>
பக்கம்வந்து அணைப்பாள்!<br><br>
அழுதாருமின்றி இருக்கையில் <br>
அன்னையாய் தேற்றுவாள்…<br>
தொழுதொழுகும் நேரத்தில்<br>
அண்ணனுக்காய் வேண்டிடுவாள்…<br><br>
மறுவீடு செல்லுகையில் என் மனத்தில் ஒருபங்கு மரிக்கும்!<br>
இதுவரை சரியாக கண்டுகொள்ளப்படாத அவள் முகம்... <br>
வந்து வந்து “அண்ணே” என அழைக்கும்… <br>
தங்கை! என் உதிரம் கொண்ட தங்கமங்கை…

### 7. குழப்பம்
<img src="https://live.staticflickr.com/7904/45927275294_3c2cc2a01d_h.jpg" width="100%">
தென்காசியில் ஒரு மாலை பொழுது...<br>
வழக்கம்போல சாரல் காற்று தூரலிட்டுக்கொண்டிருந்தது...<br>
அலுவலக பையோடு நெல்லை மார்க்கமாக செல்லும் <br>
பேருந்துகள் நிற்கும் இடத்தை நோக்கி விரைந்து கொண்டிருந்தேன்...<br>
ஏனென்று தெரியவில்லை… <br>
நான் இடதுபக்கம் பாரத்துக்கொண்டே நகர்ந்துகொண்டிருந்தேன்… <br>
திடீரென்று ஒரு கைத்தட்டும் சத்தம்… <br>
திரும்பி பார்த்தால் ஓர் ஆணுருவில் பெண்மை சிரித்துக்கொண்டிருந்தது…<br>
“என்னல… பொண்ணுவள சைட் அடிச்சுட்டே வாரியோ…” என<br>
நக்கலாய் கேட்க, “ஆமாக்கா… நான் தான் பாக்கேன்… <br>
என்ன ஒரு பொண்ணுவளும் பாக்க மாட்டுக்கு…” என<br>
நானும் சிரித்து கூறினேன்.<br>
“பாக்காது… ஒன்ன என்ன தவற ஒரு பொண்ணுவளும் பாக்காது…” என<br>
சிரித்து கூறியபடியே அந்த கைத்தட்டல் சத்தம் மற்றொருவரிடம் நகர்ந்தது…<br>
சிரிப்பதா… பரிதவிப்பதா…<br>
குழப்பத்தில் அரி...<br>
